<!DOCTYPE html>
<html lang="en">

	<head>
		<meta charset="utf-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1" />


	<title>興中會成立宣言 · The Republic of Agora</title>


<meta name="description" content="中國積弱 非一日矣 上則因循苟且 粉飾虛張 下則蒙昧無知 鮮能遠慮 近之辱國喪師 強藩壓境 堂堂華夏不恥於鄰邦 文物冠裳被輕於異族 有志之士 能無撫膺">

<link rel="stylesheet" href="https://agorahub.github.io/pen0/assets/dark.css">
<link rel="icon" href="https://agorahub.github.io/pen0/assets/favicon.png">
<link rel="apple-touch-icon" href="https://agorahub.github.io/pen0/assets/touch-icon.png">
<link rel="stylesheet" href="https://agorahub.github.io/pen0/assets/common.css">

	<link rel="stylesheet" href="https://agorahub.github.io/pen0/assets/post.css">
	<script src="https://cdnjs.cloudflare.com/ajax/libs/modernizr/2.8.3/modernizr.min.js" type="text/javascript"></script>


<link rel="stylesheet" href="https://maxcdn.bootstrapcdn.com/font-awesome/4.7.0/css/font-awesome.min.css">
<link rel="canonical" href="https://agorahub.github.io/pen0/heros/1894-11-24-SunYatsen-a1_l-declaration-of-the-founding-of-the-revive-china-association-in-honolulu.html">
<link rel="alternate" type="application/atom+xml" title="The Republic of Agora" href="https://agorahub.github.io/pen0/feed.xml" />

<!-- Google Font -->
<link href="https://fonts.googleapis.com/css?family=UnifrakturMaguntia" rel="stylesheet">
<link href="https://fonts.googleapis.com/css?family=Libre+Baskerville|Mansalva&display=swap" rel="stylesheet">




  <!-- change your GA id in _config.yml -->
  <script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');
  ga('create', 'UA-166928354-2', 'auto');
  ga('send', 'pageview');
  </script>


		
	</head>

	<body>

		<div class="head">
  
  <div id="masthead">
    <h3><a href="https://agorahub.github.io/pen0/">The Republic of Agora</a></h3>
  </div>

  
</div>


		<div class="content">
			<article>

  <header>
    <h1>興中會成立宣言</h1>
    <br>
    <div class="item">
      <img  src="https://i.imgur.com/vfBG6i8.jpeg">
    </div>
    <h3></h3>
    <h4>孫文 | 1894.11.24</h4>
  </header>
  <div class="item">
    <p>中國積弱 非一日矣 上則因循苟且 粉飾虛張 下則蒙昧無知 鮮能遠慮 近之辱國喪師 強藩壓境 堂堂華夏不恥於鄰邦 文物冠裳被輕於異族 有志之士 能無撫膺 <!--more--> 夫以四百兆蒼生之眾 數萬里土地之饒 固可發憤為雄 無敵於天下 乃以庸奴誤國 荼毒蒼生 一蹶不興 如斯之極 方今強鄰環列 虎視鷹瞵 久垂涎於中華五金之富 物產之饒 蠶食鯨吞 已效尤於接踵 瓜分豆剖 實堪慮於目前 有心人不禁大聲疾呼 亟拯斯民於水火 切扶大厦之將傾 用特集會眾以興中 協賢豪而共濟 抒此時艱 奠我中夏</p>

<p>仰諸同志 盍自勉旃</p>

<p>謹訂規條 臚列如左</p>

<p>——是會之設 專為振興中華 維持國體起見 蓋我中華 受外國欺凌 已非一日 皆由內外隔絕 上下之情罔通 國體抑損而不知 孑民受制而無告 苦厄日深 為害何極 茲特聯絡中外華人 創興是會 以申民志而扶國宗</p>

<p>——凡入會之人 每名捐會底銀五元 另有義捐以助經費 隨人惟力是視 務宜踴躍赴義</p>

<p>——本會公舉正副主席各一位 正副文案各一位 管庫一位 值理八位 差委二位 以專司理會中事務</p>

<p>——每逢禮拜四晚 本會集議一次 正副主席必要一位赴會 方能開議</p>

<p>——凡會中所收會底各銀 必要由管庫存貯妥當 或貯銀行以備有事調用 惟管庫須有殷商二名擔保 以昭鄭重</p>

<p>——凡會中捐助各銀 皆為幫助國家之用 在此外不得動支 以省浮費 如或會中偶遇別事要用小費者 可由會友集議妥允 然後支給</p>

<p>——凡新入會者 須要會友一位引薦擔保 方得准他入會</p>

<p>——凡會內所議各事 當照捨少從多之例而行 以昭公允</p>

<p>——凡以上所訂規條 各友須要恪守 倘有善法 亦可隨時當眾議訂加增 以臻完美</p>

<p>此中華民國紀元前十八年十月二十七日在檀香</p>

  </div>

</article>

		</div>

	</body>

	
	
	<p class="love">
		Made with <i class="fa fa-heart"></i> by <a href="https://github.com/agorahub">Agora</a>
		<button class="hidden scheme"><i class="toggle d-adjust"></i></button>
	</p>
	
	<script src="https://agorahub.github.io/pen0/assets/auto-dark.js"></script>

</html>
