---
layout: post
title : 【勇武7人案・審訊第卌九日】
author: 獨媒報導
date  : 2024-07-09 12:00:00 +0800
image : https://i.imgur.com/aKa9Cy8.jpeg
#image_caption: ""
description: "#勇武派 #屠龍小隊 #串謀 #反恐"
excerpt_separator: <excerpt/>
---

- 李家田稱被警方施行「水刑」 擔心母親同受苦故應要求背答案

<excerpt/>

![image01](https://i.imgur.com/3WQfiOW.png)

【獨媒報導】2019年12月，「屠龍小隊」成員等涉計劃放炸彈及開槍殺警。6男1女否認「串謀謀殺」及「串謀犯對訂明標的之爆炸」等罪，今（9日）踏入第49日審訊。被告李家田供稱，警方上門拘捕時不斷追問他手槍下落，並多次施行「水刑」，用毛巾蓋着其臉再沖水，令他感覺遇溺及窒息。李擔心同住的母親會受到同樣對待，內心「淨係想保護我媽媽，唔想佢受呢啲苦」，故訛稱手槍由吳智鴻保管，並順從警員的要求，在錄影會面期間背出他們指示的答案。

#### 李家田稱沒有應黃振強要求前往灣仔單位 翌日得知對方被捕

第四被告李家田第二日作供，他稱自己沒有出席11月25日的荃灣三陂坊會議。Telegram「滅龍」群組對話顯示，事前黃振強邀請大家出席，稱僅「食吓嘢」。李表示當時身處尖沙咀，認為眼前的事情較重要，因此沒有出席。另外，黃振強早前稱李於12月有出席何文田的媒體訪問。李今表示沒有出席，因當時去錯另一地址。

李表示，黃於12月7日要求他前往灣仔克街一單位。李知道「屠龍」成員會在示威前一日於附近租住地方睡覺，但他認為自己沒有需要，故不打算前往。他表示當晚到了太子某酒吧飲酒，因無錢結帳而在「滅龍」群組問可否借400元。對話紀錄顯示，黃振強轉賬了500元予李。黃於凌晨傳訊息催促李問：「瞓著啦，嚟未？」，李表示為了找藉口推搪黃，故稱「擺條鎖匙喺門口先」。李強調，當晚飲酒後返回新蒲崗工作室睡覺，翌日中午醒來，從新聞得知「屠龍」成員於克街的單位被捕，而張俊富在柴灣角街同被捕。李聞後感驚訝，因警方是上門拘捕。

李表示，加入「屠龍」至被捕期間，並沒有打算與其他人串謀放炸彈、藉爆炸品導致爆炸，或串謀謀殺警務人員。他亦無管有槍械或彈藥。

#### 李稱不滿政府委任懲教作特別警察 故用口號「黑警死全家」回應

李其後解釋自己在 Telegram「滅龍」群組所發出的訊息。他於11月14日表示：「我聲援你哋」，並解釋當時「連登討論區」有帖文流傳，荃灣或葵芳有人死亡，有警察會去仁濟醫院「搶屍」，李不知消息真偽。群組內的成員「快樂的TT」表示「我殺去仁濟」。李解釋，由於自己不想前往，因此用藉口推搪並稱「我聲援你哋」。法官張慧玲一度問：「聲援唔係代表支持？點解變咗藉口？即係用把聲去援？」李解釋表達自己不想去現場的意思。

李亦曾發訊息指：「黑警死全家」，他解釋當時政府公布委任懲教人員作為特別警察，李不滿警察想把其他紀律部隊「拖落水」、「拖埋入去社會事件」，因此套用示威口號「黑警死全家」回應此事。李強調：「我唔係好似字面咁解，想黑警死全家。」張官追問：「你唔係真係想啲警察死？」李回答：「正確。」

李身處理工大學期間，一度發訊息指「啪隻老解」。他解釋指是回應黃振強所說：「快啲啪隻狗先」，當時黃著李盡快攻擊警察，但李卻不想這樣做，因此用藉口推搪稱「啪隻老解」，以表達想攻擊解放軍。黃及後回應：「啪老解做乜，啪狗呀」，李認為接不上話題，於是回應「直接返屋企瞓覺，舒服」。

#### 李稱套用「我最期待的畫面」迷因 問為何沒有槍械訓練

另外，當黃振強在群組發送軍訓內容後，李曾問：「我最期待的眼鏡訓練呢？」李解釋，他看畢軍訓內容後不見有槍械訓練，於是套用其中一個「網絡迷因（memes）」，即 TVB 劇集中的「我最期待的畫面出現了」一幕，希望詢問為何沒有槍械訓練。張官一度問甚麼是「網絡迷因（memes）」，李解釋一輪，指這些畫面被網民視為「好笑」。張官聽完解釋後表示：「我都唔明你講緊咩」，又追問李說這句話是否表達「好期待」。李不同意，強調自己並非真的期待槍械訓練。辯方一度希望展示該張「迷因」圖，但張官拒絕並指：「我唔需要知道呢個出處係咩。」

#### 李稱說話經包裝刻意引人笑 為免失資助故婉轉討論

李續指，看清楚檔案後發現有槍械訓練，並問是否為期一天。黃回應：「眼鏡建基於體能，使用好眼鏡，體能係必須」，李回應：「我唔想變 John Wick 喎」，他解釋想表達自己不欲去軍訓。李補充，自己上述兩句話都透過修飾及包裝，目的「有心引人笑」。被問到為何不直接拒絕不願意的事情，李解釋因黃振強提供很多資助支援李的生活，包括請吃飯等，「我唔想失去呢個資助，所以我會用比較婉轉嘅方式，去參與群組入面嘅討論內容。」

#### 李稱被警員施行「水刑」 不斷吸入水感覺如遇溺

李其後談及被捕過程，他指於2020年6月11日早上，正於家中房間的電腦椅睡覺，突然房門「嘭」一聲被打開，李遂嚇醒，亦不知入房的是警員。警員5820隨即用手銬將李雙手鎖在背後，並將他推入廁所。偵緝警署警長馮保羅掌摑李的臉並問：「支槍喺邊？」李反問：「咩槍呀？」馮再掌摑李的臉數次，並對他大叫：「仲扮嘢？你係檸檬呀嘛。」李否認，馮隨即恐嚇李：「黃振強篤咗你出嚟啦。」

其後，警員5820不斷用拳頭打李的氣門，並問：「有冇呀？」馮則表示：「嗱，我哋依家想搵返支狗（槍）啫，因為依家唔對數」，李回答：「冇。」其後，警員5820及6314一同打李的腹部，警員6314更用軍裝長靴踢李的左腰間，並大叫：「仲扮嘢？冇呀喇？」毆打過程維持30至45分鐘。

馮則表示：「肯講未呀，依家我哋畀機會你，黃振強已經篤到你應一應，你講咗我哋就淨係告你支槍，如果唔係你就大鑊」，李回答：「冇。」戴「勞力士」錶的警員之後將毛巾放在李的臉上，並從後拉扯頭髮令其臉朝上。最後他對李施行「水刑」，即開花灑弄濕李臉上的毛巾。李在庭上表示：「嗰陣我嘗試唞氣，但因為（警員）沖水，我只係吸到啲水，我濁親係咁咳，就吸返啲水入去。」李形容當時感覺像遇溺：「我嗰陣覺得自己好似遇溺咁，身體反應係咁講。我完全吸唔到氣，只係吸水，情況好辛苦，覺得好似窒息咁樣。」

施行「水刑」後，馮問：「講唔講？」李回答：「冇。」警員再次施行「水刑」，期間有人打李的腹部。他認為：「可能想我更加辛苦，吸更多水。」馮再度問：「講唔講？」李當時感到混亂，為想辦法令警員停止「水刑」，於是要求吸煙，警員最後將煙及火柴遞給李。

#### 李稱擔心母親受同樣對待 故訛稱手槍由吳智鴻保管

在李吸煙後，戴「勞力士」錶警員拍其膊頭表示「繼續」。馮再次恐嚇李：「諗清楚未呀？我要搵支槍啫，黃振強講晒你哋去西貢行山試槍嗰啲嘢出嚟啦，同鴻仔佢哋行呀嘛，知㗎喇。依家係唔對數啫。」李仍然表示沒有，警員6314再次對李施行「水刑」，李大叫：「唔好呀！」他在庭上嘆氣表示：「水刑真係好辛苦，我想叫佢哋停止」，「我講咗冇⋯⋯唔知點解講完之後，佢哋都要繼續咁做。」

李續指，馮向他表示：「你知唔知依啲係恐怖份子，我而家喺度殺咗你都冇問題，就喺出面搵棵樹吊死你都得。」警員6314隨即大力扯李的頭髮迫他站起，並問：「你係咪想玩滾水淥啫啫？」手戴「勞力士」錶的警員則取出腰間的手槍，把子彈取出並放在李的手心上摩擦，並說：「依粒子彈而家有你指模，我可以話依粒子彈係喺你屋企搵到，到時你都係衰藏有軍火㗎咋，仲會連你阿媽都拉埋。」

這時馮拿出自己的手槍，並在李手心摩擦說：「依家支槍有你指模，我可以話你搶槍，喺度開槍啪咗你都仲得。」馮更用槍指住李頭部說：「同樣嘅情況可以出現喺你阿媽身上。」李聞後感害怕，他解釋：「由佢哋（警員）入我間房之後，我都冇見過我阿媽，我唔知佢咩情況，好驚佢受到好似我咁嘅對待，佢會頂唔住。」他又指近60歲的母親為菲律賓籍，不太熟悉香港文化，不知她是否懂得處理這種情況。李因為不想母親有事，「淨係想保護我媽媽，唔想佢畀人拉、受呢啲苦」，最後「求其」訛稱：「支槍喺鴻仔度。」

#### 李稱錄影會面部分答案屬警方要求、部分屬虛構

其後馮打開電話中吳智鴻及黃振強的照片，其他警員亦展示不同人的照片，要求李記住。警員又要求李提供電話、iPad 等密碼。警員更教導李一些槍械的專用名詞，包括「扳機」及「上膛」。李又指，沒有警員押他到住所其他位置見證警方搜查，整個過程亦沒有看過搜查令。

李又指，沒有說過警員記事冊上的警誡供詞，而簽名則是警員寫下所有說話後，李一次過簽署。李解釋，為免影響母親故順從警察，「佢哋叫我做乜我就做。」李稱其後被帶往落馬洲警署，馮要求他記熟稍後在警誡錄影會面的答案，包括要說黃振強為「屠龍」隊長、吳智鴻將槍交給李、李本人有參與試槍。及後李再被帶往上水警署，被警員指示在錄影會面背出剛才的答案，若不知道則自行虛構，李擔心再被施行「水刑」而答應。李表示，警員聲稱做得好可獲保釋，但最後對方沒有遵守。李感不開心但不敢投訴。

李指出錄影會面中的答案，部分屬事實，部分屬警方要求，部分屬他自行虛構。虛構的包括：李在試槍後保管手槍，最後應吳智鴻要求把手槍歸還；李主動表示要去試槍。而屬警方要求的說法包括：黃振強為「屠龍」隊長、試槍時各人曾輪流開槍。

案件明（10日）續審。

本案共7名被告，其中6男即張俊富、張銘裕、嚴文謙、李家田、賴振邦及許湛榮，均否認《聯合國（反恐怖主義措施）條例》下的「串謀犯對訂明標的之爆炸」罪、作為交替控罪的「串謀導致相當可能會危害生命或對財產造成嚴重損害的爆炸罪」；以及「串謀謀殺」罪，對象為警務人員。李家田另否認「意圖危害生命而管有槍械及彈藥」罪。女子劉佩凝則否認「串謀提供或籌集財產以作出恐怖主義行為」罪。

---

案件編號：HCCC164/2022、255/2023
