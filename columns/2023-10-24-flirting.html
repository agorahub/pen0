<!DOCTYPE html>
<html lang="en">

	<head>
		<meta charset="utf-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1" />


	<title>曖昧 · The Republic of Agora</title>


<meta name="description" content="「諗緊咩？」我偷偷睄咗身邊嘅阿晴一眼。">

<link rel="stylesheet" href="https://agorahub.github.io/pen0/assets/dark.css">
<link rel="icon" href="https://agorahub.github.io/pen0/assets/favicon.png">
<link rel="apple-touch-icon" href="https://agorahub.github.io/pen0/assets/touch-icon.png">
<link rel="stylesheet" href="https://agorahub.github.io/pen0/assets/common.css">

	<link rel="stylesheet" href="https://agorahub.github.io/pen0/assets/post.css">
	<script src="https://cdnjs.cloudflare.com/ajax/libs/modernizr/2.8.3/modernizr.min.js" type="text/javascript"></script>


<link rel="stylesheet" href="https://maxcdn.bootstrapcdn.com/font-awesome/4.7.0/css/font-awesome.min.css">
<link rel="canonical" href="https://agorahub.github.io/pen0/columns/2023-10-24-flirting.html">
<link rel="alternate" type="application/atom+xml" title="The Republic of Agora" href="https://agorahub.github.io/pen0/feed.xml" />

<!-- Google Font -->
<link href="https://fonts.googleapis.com/css?family=UnifrakturMaguntia" rel="stylesheet">
<link href="https://fonts.googleapis.com/css?family=Libre+Baskerville|Mansalva&display=swap" rel="stylesheet">




  <!-- change your GA id in _config.yml -->
  <script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');
  ga('create', 'UA-166928354-2', 'auto');
  ga('send', 'pageview');
  </script>


		
	</head>

	<body>

		<div class="head">
  
  <div id="masthead">
    <h3><a href="https://agorahub.github.io/pen0/">The Republic of Agora</a></h3>
  </div>

  
</div>


		<div class="content">
			<article>

  <header>
    <h1>曖昧</h1>
    <br>
    <div class="item">
      <img  src="https://i.imgur.com/mGsAxqH.jpg">
    </div>
    <h3></h3>
    <h4>天洛卡 | 2023.10.24</h4>
  </header>
  <div class="item">
    <p>「諗緊咩？」我偷偷睄咗身邊嘅阿晴一眼。</p>

<!--more-->

<p>「無乜嘢……」阿晴繼續耷低頭，望住腳尖行路：「突然喺街撞見你，覺得有啲開心……」</p>

<p>我窒咗窒。阿晴嘅表情唔多妥，分唔清係開心定唔開心。我自問平時氹人好叻，男女老嫩通殺。但係我呢一刻真係無信心氹到阿晴笑。</p>

<p>「你應該用好開心嘅語氣講：『突然喺街撞見你，我真係覺得好開心！』」我用輕鬆誇張口吻去挑剔阿晴表達方式上嘅小毛病——呢個係我常用嘅氹女仔方法。希望今次有用。</p>

<p>「你覺得我喺度扮開心？」阿晴突然停咗唔行，𩓥高頭望住我，個樣有啲傷心又有啲嬲，問我：「噉你見到我開唔開心？」</p>

<p>呢個問題，唔使諗都知要答「開心」，但係我偏偏猶豫咗兩秒，好認真咁去認清自己嘅感覺。</p>

<p>以為阿晴會嬲，點知佢忍唔住笑出嚟：「估唔到你真係會去諗。」</p>

<p>我完全反應唔到——每次同阿晴相處，我都會不知所措，完全俾佢帶住風向。</p>

<p>阿晴見我依然呆咗，笑得更加燦爛：「平時唔係講嘢好叻咩？做咩而家反應咁鈍？」</p>

<p>「你反應太快啫！」我逼自己收拾心情，扮無事。</p>

<p>我哋繼續行，無傾偈。彼此之間唔會離行離迾，又唔會靠得好埋；有嘢想講，又唔知點開口；會偷偷睄對方嘅表情，又驚對方發現……係咪我諗多咗？我哋似乎曖昧緊。</p>

<p>五年前，我同阿晴係同事。當年我已經出嚟社會工作咗幾年，阿晴就啱啱畢業。未熟嘅時候，佢又靜又斯文；熟咗之後，佢玩得好癲，成個小朋友咁。共事九個月之後，阿晴辭職，間唔中會跟大家一齊出嚟玩。不過隨住越嚟越多同事各散東西，大家無再見面，我亦都無咗見阿晴嘅藉口。老實講，我時不時會諗起阿晴，想約佢出嚟玩。但係一諗到無共同朋友在場，我就無勇氣拎起電話……</p>

<p>算啦。唔好再諗。諗幾多都無用。</p>

<p>嚟到分岔路口，我同阿晴要分別行去兩個唔同方向。</p>

<p>「第時結婚，記住派帖畀我。」阿晴已經廿七歲，不過講嘢仲係唔經大腦。</p>

<p>「第時先算啦！我連結唔結到婚都未知——我仲未有女朋友。」俾阿晴篤中死穴，我難免嬲嬲哋。</p>

<p>「有㗎！一定會有！我好有信心！」阿晴咪咪笑住講。如果換轉係其他人，我會認為對方講緊風涼話。不過喺我面前嘅人係阿晴。</p>

<p>「點解？」我唔明。</p>

<p>「因為你得人鍾意！」阿晴笑得好天真。</p>

<p>我唔知係咪自己諗多咗——我覺得阿晴係用一個好婉轉嘅方式同我講佢嘅心意……</p>

<p>「搵日再約！」阿晴向我揮揮手，準備轉身離開。</p>

<p>「好呀。」我唔知係咪自己諗多咗，亦都唔想繼續停留喺呢種狀態，唯有立即搞清楚：「就約聽日啦！」</p>

<!--END-->

  </div>

</article>

		</div>

	</body>

	
	
	<p class="love">
		Made with <i class="fa fa-heart"></i> by <a href="https://github.com/agorahub">Agora</a>
		<button class="hidden scheme"><i class="toggle d-adjust"></i></button>
	</p>
	
	<script src="https://agorahub.github.io/pen0/assets/auto-dark.js"></script>

</html>
